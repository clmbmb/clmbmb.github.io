<!DOCTYPE html>
<html>
<head>
	<meta charset="utf-8" />
	<meta http-equiv="X-UA-Compatible" content="IE=edge"><title>My (first) Roadburn - calm.like.a.bomb</title><meta name="viewport" content="width=device-width, initial-scale=1">
	<meta property="og:title" content="My (first) Roadburn" />
<meta property="og:description" content="Roadburn e o poveste. Şi nu încerc să fiu artist spunând asta. Ştiam de mult de festivalul din Tilburg, Olanda şi de specificul lui, dar nu mi-am permis să ajung acolo prea repede." />
<meta property="og:type" content="article" />
<meta property="og:url" content="https://calmbomb.eu/2019-08-26-my-first-roadburn/" />
<meta property="article:published_time" content="2019-08-26T21:32:42+03:00" />
<meta property="article:modified_time" content="2019-08-26T21:32:42+03:00" />
<meta name="twitter:card" content="summary"/>
<meta name="twitter:title" content="My (first) Roadburn"/>
<meta name="twitter:description" content="Roadburn e o poveste. Şi nu încerc să fiu artist spunând asta. Ştiam de mult de festivalul din Tilburg, Olanda şi de specificul lui, dar nu mi-am permis să ajung acolo prea repede."/>
<link href="https://fonts.googleapis.com/css?family=Ubuntu:300,400,300italic,400italic|Raleway:200,300" rel="stylesheet">

	<link rel="stylesheet" type="text/css" media="screen" href="https://calmbomb.eu/css/normalize.css" />
	<link rel="stylesheet" type="text/css" media="screen" href="https://calmbomb.eu/css/main.css" /><link rel="stylesheet" type="text/css" href="https://calmbomb.eu/css/dark.css"  />

	
	<script src="https://calmbomb.eu/js/main.js"></script>
</head>

<body>
	<div class="container wrapper post">
		<div class="header">
	<h1 class="site-title"><a href="https://calmbomb.eu/">calm.like.a.bomb</a></h1>
	<div class="site-description"><h2>Scriu despre muzică</h2><nav class="nav social">
			<ul class="flat"></ul>
		</nav>
	</div>

	<nav class="nav">
		<ul class="flat">
			
			<li>
				<a href="/">Acasă</a>
			</li>
			
			<li>
				<a href="/categories/cronica-de-concert/">Cronici de concert</a>
			</li>
			
			<li>
				<a href="/categories/interviu/">Interviuri</a>
			</li>
			
			<li>
				<a href="/categories/betivisme/">Bețivisme</a>
			</li>
			
			<li>
				<a href="/categories/recomandari/">Recomandări</a>
			</li>
			
			<li>
				<a href="/tags">Tags</a>
			</li>
			
			<li>
				<a href="/about">Despre</a>
			</li>
			
		</ul>
	</nav>
</div>


		<div class="post-header">
			<h1 class="title">My (first) Roadburn</h1>
			<div class="meta">Posted at &mdash; Aug 26, 2019</div>
		</div>

		<div class="markdown">
			<p>Roadburn e o poveste. Şi nu încerc să fiu artist spunând asta. Ştiam de mult de festivalul din Tilburg, Olanda şi de specificul lui, dar nu mi-am permis să ajung acolo prea repede. Însă a venit şi timpul pentru asta - şi aici trebuie să-i mulţumesc soţiei, care m-a cam împins de la spate să fac exursia până acolo. Dar până să ajungem acolo am avut de făcut planuri şi am încercat să ne asigurăm că vom avea o experienţă fără probleme.</p>
<h2 id="planurile">Planurile</h2>
<p>După ce în 2018 Roadburn l-a avut pe <em>Jacob Bannon</em> (<em>Converge</em>) în rol de curator şi văzând &ldquo;line-up&rdquo;-ul festivalului, cu <em>All Pigs Must Die</em>, <em>Converge</em>, <em>Mutoid Man</em>, <em>Cult Of Luna</em>, <em>Crowbar</em>, <em>Igorrr</em> şi mulţi alţii interesanţi, cred că Andreea s-a săturat să mă tot audă vorbind despre asta. În momentul în care s-a anunţat că în 2019 curator va fi <em>Aaron Turner</em> (<em>ISIS</em>, <em>Old Man Gloom</em>, <em>Sumac</em>), ştiindu-mi pasiunea pentru formaţiile în care cântă, tot ea mi-a propus să facem pasul şi să mergem şi noi. Nici nu cred că am stat prea mult pe gânduri - era aproape imposibil să nu vreau să ajung acolo! Aşa că am acceptat. Iar asta a însemnat o perioadă de aşteptare şi de făcut tot felul de planuri.</p>
<p>Aşteptarea a fost în primul rând pentru numele celor care urmau să vină să cânte la festival şi apoi pentru ziua în care urmau să fie puse în vânzare biletele. Cu formaţiile nu mi-am făcut prea mai probleme, ştiind foarte bine calitatea festivalului. Şi chiar nu am fost deloc dezamăgit. Numai dacă aş fi prins doar &ldquo;headliner&rdquo;-ii şi aş fi fost mulţumit - cu <em>Sleep</em>, <em>Old Man Gloom</em>, <em>Sumac</em> nu aveau cum să dea greş. Ca să nu aduc aminte de toate trupele pe care le ştiam deja, plus celelalte multe pe care nu le ştiam şi care păreau promiţătoare.</p>
<p>Apoi a venit o zi prin august sau septembrie (2018) în care organizatorii au anunţat că pe 4 octombrie, la ora 20:00 CET vor pune în vânzare biletele. Mi-am pus în calendar ziua şi ora şi am aşteptat de nebun să pun mâna pe bilete - pentru că ştiam poveştile cu &ldquo;sold out&rdquo;-urile din câţiva ani anteriori şi nu voiam să risc.</p>
<h2 id="bilete-avioane-şi-cazări">Bilete, avioane şi cazări</h2>
<p>Şi uite aşa, într-o zi a venit 4 octombrie, iar pe seară - la ora 9PM - s-a făcut şi 20:00 CET. Cu cardul în mână am intrat pe site-ul ticketmaster şi am cumpărat biletele pentru patru zile. Apoi am urmărit pe facebook discuţiile panicate şi amuzante ale celor care voiau să cumpere şi nu reuşeau din diverse motive tehnice.</p>
<p>După care am zis să ne luăm bilete la avion, aşa că am intrat pe site-ul BlueAir şi ne-am făcut un plan: plecat pe 10 aprilie, întors pe 15. Am făcut toţi paşii aşa cum trebuie, numai că la final nu puteam plăti cu cardul din nu ştiu ce motive - am încercat cu toate browserele existente şi de pe telefonul mobil, dar nimic.</p>
<p>Între timp ne-am uitat şi după o cazare şi ştiind că în Tilburg va fi nebunie, ne-am uitat din prima în zonele din jur. Am găsit un hotel foarte mişto undeva pe lângă Oisterwijk, la mică distanţă de Tilburg, aşa că am făcut acolo rezervare. Hotelul era undeva într-o pădure, iar până la gară era de mers (cu bicicleta) vreo 10 minute, aşa că ne-am gândit că totul o să fie OK.</p>
<p>A doua zi dimineaţă am intrat din nou pe site-ul cu avioane să încercam din nou să cumpărăm bilete, dar tot nu s-a putut. Aşa că am trecut la planul B şi am încercat cu liniile aeriene mari - KLM şi Lufthansa - dar n-am avut nici acolo noroc, pentru că în ambele situaţii am fi ajuns la Eindhoven cu escală prin Amsterdam sau prin Frankfurt, ceea ce nu prea ne convenea. Deci am ajuns la planul C şi am intrat pe Wizz Air, unde am prins pot-ul. Aveam avion direct de la Bucureşti la Eindhoven!! Şi culmea, erau zboruri fix pe 10 aprilie (dus) şi 15 aprilie (întors). Aşa că am luat la ei biletele!</p>
<p>Dar planurile ne-au fost schimbate din nou în momentul în care cei de la festival au anunţat că pentru noaptea vor avea autobuze doar spre zona de camping din Tilburg şi spre Eindhoven, iar ultimul tren care oprea seara în Oisterwijk pleca pe la 23:30, ceea ce însemna că n-am fi prins câteva formaţii care cântau mai târziu. Deci am schimbat şi noi macazul şi am căutat cazare în Eindhoven, ceea ce n-a durat prea mult. Ne-am luat, aşadar, adio de la hotelul din pădure şi am ales unul în centrul oraşului.</p>
<h2 id="aşteptare">Aşteptare</h2>
<p>După ce ne-am asigurat că avem biletele, cazarea şi zborul asigurate am avut perioada de aşteptare şi de relaxare în care am urmărit pagina de facebook &ldquo;Roadburners&rdquo; şi anunţurile cu toate formaţiile care urmau să vină. Cu cât ne apropiam de ziua începerii festivalului spiritele se încingeau şi discuţiile erau din domeniul &ldquo;nu mai am răbdare&rdquo;. Pe mine m-a apucat starea asta abia cu vreo două săptămâni înainte.</p>
<p>Cu o săptămână înainte de festival organizatorii au trimis un mail cu titlul &ldquo;Roadburn A-Z&rdquo; în care erau puse toate informaţiile necesare pentru o distracţie aşa cum trebuie - cazare, transport, cum sunt organizate spaţiile în care se ţine festivalul, de unde să-ţi cumperi iarbă, etc. Organizare eficientă, pe sistemul germanic.</p>
<h2 id="eindhoven--ziua-zero">Eindhoven / Ziua Zero</h2>
<p>Am plecat din Bucureşti pe 10 aprilie, pe la 4:00AM, pentru că aveam zborul la 6:00. Am ajuns în Eindhoven pe la 8:30AM, ora locală. De la aeroport până în oraş am luat autobuzul, cu care am făcut 20-25 de minute. De la staţia de autobuz, în apropierea gării centrale, am făcut vreo 7 minute până la &ldquo;hotel&rdquo;, unde ne-am lăsat bagajul la recepţie, pentru că check-in-ul se făcea abia la ora 15:00.</p>
<p>Aşa că am luat-o încetişor la pas în recunoaştere. Am mers întâi în gară să vedem cum facem cu trenul şi cu biletele pentru tren, apoi ne-am oprit să luăm un mic dejun şi tot aşa. Am umblat pe străzi prin centrul oraşului şi ne-am spălat ochii cu civilizaţie şi curăţenie.</p>
<p>Pe la 14:00 am hotărât să mergem la cazare, chiar dacă era cam devreme, dar eram deja foarte obosiţi şi aveam nevoie de puţină odihnă. N-a fost nici o problemă că am ajuns atunci - ne-au dat cheia de la cameră şi ne-am făcut comozi. Am dormit o oră şi ceva şi apoi am luat-o la picior spre gară.</p>
<p>Voiam să mergem în Tilburg în avans, să facem o scurtă recunoaştere a zonei unde se ţine festivalul şi să ne luăm brăţările de acces, să nu stăm la cozi ziua următoare.</p>
<p>Ajunşi în Tilburg, lângă 013 Poppodium, deja lumea se aduna încet-încet. Am mers şi ne-am luat brăţările, am schimbat ceva bani pe jetoane şi am mers în Green Room - sala mai mică din 013 - unde urma să aibă loc &ldquo;Ignition&rdquo;, un show de deschidere cu trei trupe: <em>Temple Fang</em>, <em>Great Grief</em> şi <em>Hellripper</em>.</p>
<p>Am reuşit să intrăm şi să vedem începutul (vreo 15 minute) celor de la <em>Temple Fang</em>, dar n-am rămas mai mult pentru că ne ajungea oboseala din urmă. Oricum urma să vedem prea multe formaţii în zilele următoare, aşa că nu ne-am agitat.</p>
<p>Şi cam gata cu detaliile organizării noastre. De-acum scriu doar de festival.</p>
<h2 id="prima-zi">Prima zi</h2>
<p>Chiar dacă îi mai văzusem şi în Bucureşti cu vreo lună mai devreme, primii pe lista mea au fost britanicii de la <em>Crippled Black Phoenix</em>, care au cântat în <em>Koepelhal</em>, sala a doua ca mărime.</p>
<p>Dar până să ajungem în sală, am intrat puţin în zona <em>Pit Stop</em>, unde erau câteva tarabe cu bere, nişte mese lungi unde te puteai odihni şi, undeva in stânga, o mică zonă cu expoziţie de postere şi grafică. Aici am văzut <em>Full Bleed</em>, expoziţie a <a href="http://burlesquedesign.com/"><em>Burlesque of North America</em></a> unde am avut ocazia să-l văd la treabă pe <em>Jacob Bannon</em> de la <em>Converge</em>, dar şi lucrări ale unor graficieni din aria noastră de interes: <em>Maarten Donders</em> (care a făcut şi grafica pentru festival anul acesta), <em>Thomas Hooper</em>, <em>Douwe Dijkstra</em>, <em>Marald Van Haasteren</em> şi alţii.</p>
<p>Următoarea pauză a fost în &ldquo;anticamera&rdquo; Koepelhal, adică zona cu &ldquo;merch&rdquo;, unde au fost puse la vânzare tricouri, hanorace, viniluri, CD-uri, patch-uri şi tot ce se mai poate vinde. Ăsta era locul unde mergeam cu Andreea când ne simţeam obosiţi sau aveam câte puţin timp liber, chiar dacă nu mereu am cumpărat ceva.</p>
<p>Dar să revenim&hellip; <em>Crippled Black Phoenix</em> m-au băgat destul de repede în atmosfera festivalului. Starea în care mă bagă de fiecare dată când îi ascult mă face să apreciez concertele lor şi acum a fost la fix. Sala era aproape plină, iar sunetul a fost perfect. Încet-încet am văzut că şi cei din jurul meu dădeau semne că le place ce auzeau. Tipii au cântat albumul &ldquo;Great Escape&rdquo; în întregime şi în plus mai multe piese de pe albumele mai vechi. Dar momentul maxim a fost cand au cantat cover-ul la &ldquo;Echoes&rdquo; al lui <em>Pink Floyd</em>, într-o interpretare super mişto, pe care o ştiam de pe bandcamp - căutaţi şi ascultaţi, că merită! Ei au fost singura formaţie înafară de headliner-i care au cântat mai mult de două ore. Pe final, însă, am ales să chiulim, pentru că voiam să mai vedem o trupă în sala alăturată, <em>Hall of Fame</em>.</p>
<p>Aşa că am mers să-i vedem pe islandezii de la <em>Great Grief</em>, pe care nu-i ascultasem prea mult, dar care sunau promiţător. Din păcate am prins doar 10-15 minute din show-ul lor, dar ce minute!!! Sala era plină ochi, iar cei de la pază nu lăsau lumea să intre decât după ce ieşeau alţii dinăuntru (o să detaliez chestia asta mai la sfârşit), dar am reuşit să intrăm. WOW! Fix când am intrat am fost lovit de căldură, pentru că muzica îi pusese în mişcare pe toţi cei de acolo şi asta se simţea. Apoi n-a durat mult şi pe ritmurile de hardcore l-am văzut pe vocalist cum se urcă pe schelele care ţin luminile şi boxele şi ajunge undeva pe la mijlocul sălii. Următorul lucru pe care l-am văzut a fost că tipul a sărit în public şi a fost purtat, în timp ce cânta, pe braţe până înapoi pe scenă. După cele 15 minute intense, totul s-a terminat foarte brusc şi am plecat mai departe.</p>
<p>Numai că nu chiar departe, pentru că următorii pe care voiam să-i văd erau <em>Thou</em>, în Koepelhal, care au fost un fel de &ldquo;trupă vedetă&rdquo; la această ediţie de festival. Primul show, la care am ajuns după islandezi, urma să fie unul acustic. N-am stat foarte mult pentru că nu ne-a captat atât de mult ideea, asta datorându-se (probabil) şi faptului că nu prea i-am ascultat înainte şi nu ştiam la ce să ne aşteptăm.</p>
<p>După ei ne-am mai plimbat puţin prin zonă, ne-am cumpărat tricouri, am băut o bere, am mâncat ceva şi ne-am întors la Hall Of Fame unde urmau să &ldquo;cânte&rdquo; <em>Petbrick</em>, un proiect al lui <em>Wayne Adams</em> (Big Lad, Death Pedals) şi al lui Igor Cavalera (nu cred că e nevoie de explicaţii) care combină muzica electronică, zgomotul şi percuţia într-un haos dement. Am mers de curiozitate, mai mult să-l vedem pe Igor, dar înafară de ritmurile lui nu ne-a atras mai nimic - îmbatrânim?</p>
<p>Apoi, iar fuga înapoi în Koepelhal - noroc că era aproape - s-o vedem pe <em>Emma Ruth Rundle</em>. Nici pe ea n-o ascultasem foarte mult înainte, dar atât cât am ascultat-o mi-a plăcut foarte mult vocea ei şi faptul că o combină cu o instrumentaţie pe cât de simplă, pe atât de atmosferică şi grea câteodată. Am stat cuminţi şi am apreciat starea în care am intrat împreună cu restul publicului - muzica liniştită şi timbrul vocii fiind principalele motive. Spre sfârşit am plecat şi de la ea puţin pe fugă, să avem timp să ajungem la &ldquo;Main Stage&rdquo; în <em>013</em>.</p>
<p>Aici urmau să cânte <em>Heilung</em>. Şi nu doar să cânte&hellip; Mamă, ce show am avut!!! Totul a fost un ritual - pentru că sunt puţine momente în care poţi considera că ceea ce fac ei pe scenă e doar muzică. Lumina s-a stins, s-a făcut linişte, iar pe scenă au apărut nişte &ldquo;primitivi&rdquo; care s-au strâns într-un cerc şi în mijlocul lor un şaman a început incantaţiile. Apoi tot ce s-a întâmplat a intrat în categoria ritualurilor păgâne/pre-creştine. Cei de pe scenă cântă la tot felul de instrumente de percuţie simple, iar vocile tipilor repetă încontinuu aceleaşi cuvinte/versuri în timp ce tipa cu coarne de cerb şi cu faţa acoperită cântă. La fiecare piesă scena se schimbă: la unele vin pe scenă nişte tipi îmbrăcaţi în luptători, cu arme şi scuturi, la altele tipa de la voce cântă împreună cu alte două vocaliste. Tot timpul spectacolului se &ldquo;dansează&rdquo;, dar totul sună şi arată foarte primitiv şi ritualic. Nici nu pot exprima foarte bine toate senzaţiile prin care am trecut. A fost fantastic să fiu acolo!</p>
<p>Apoi am mai făcut o pauză mică şi am ieşit puţin afară să ne &ldquo;alimentăm&rdquo;. Ştiam că nu mai mergem în altă parte, pentru că hotărâsem să rămânem la scena mare pentru următorul show. Aşa că am ieşit în faţă la <em>013</em> şi am băgat un &ldquo;El Chupacabre&rdquo;, o mâncare vegetariană invenţie locală, pe care am savurat-o cu răbdare.</p>
<p>Şi urma să vedem ultipa trupă pentru prima seară de festival. Şi aia s-a întamplat să fie <em>Mono</em>. De fapt nu au fost singuri, a fost o colaborare între ei şi <em>Jo Quail Quartet</em>. Sala era arhiplină, dar am reuşit să prindem loc într-o zonă bună şi am stat la concert de la un capăt la altul, deşi - cel puţin eu - nu sunt un mare fan. Totul a sunat fantastic, japonezii băgându-ne într-o atmosferă de vis cu post-rock-ul lor nebun. Iar combinaţia muzicii lor cu quartetul de coarde a ieşit genial! Mi-a plăcut foarte mult, mai ales că se simte clar influenţa muzicii tradiţionale japoneze. Nu trebuia decât să închizi ochii şi să intri în valul sonor. De restul se ocupau ei pe scenă&hellip;</p>
<p>Şi aşa s-a terminat prima seară pentru noi. Nu cred că ne puteam dori mai mult! Am ieşit afară în frigul ăla uscat şi am aşteptat jumătate de oră, zgribulind, autocarul care urma să ne ducă înapoi în Eindhoven.</p>
<h2 id="a-doua-zi">A doua zi</h2>
<p>Cu forţe noi am ajuns vineri la <em>Koepelhal</em> să-i vedem pe francezii de la <em>Throane</em>, o trupă pe care o ascultasem într-unul din playlist-urile făcute pe Spotify de organizatori. Nu ştiu, sincer, de ce am fost atras de ei, având în vedere că nu sunt un ascultător de black metal (elementul de bază al muzicii lor), dar probabil ritmurile lente şi apăsătoare, aducând aminte de doom/sludge, au fost cele care m-au atras. Oricum, când am ajuns în sală, tipii deja începuseră şi am fost întâmpinaţi de o scenă în centrul căreia era &ldquo;sceptru&rdquo; negru luminat puternic de reflectoarele albe. Zgomotul era la maxim, iar artiştii deja intraţi în transă. Am stat până la sfârşit, deşi aveam planuri să ajungem şi la <em>013</em> la scena principală, dar atmosfera aici era atât de încărcată încât nu am putut pleca. Mi s-a părut unul din cele mai bune show-uri de la festival.</p>
<p>După care ne-am luat tălpăşiţa, pentru că urma să vedem <em>Triptykon</em> cu un concert exclusiv pentru Roadburn. Şi n-am fost deloc dezamăgiţi. Poate faptul că nu suntem fani şi-a spus cuvântul, pentru că am apreciat la maxim colaborarea elveţienilor cu <em>Metropole Orkest</em>, <em>Kobra Ensemble</em> şi <em>Safa Heraghi</em>. Concertul a fost comisionat pentru festival şi a constat în finalizarea proiectului &ldquo;Requiem&rdquo; început de <em>Tom G. Warrior</em> cu <em>Celtic Frost</em>. Încerc să exprim ce am auzit/văzut acolo, dar nu prea pot. Combinaţia dintre trupă şi orchestră a sunat bestial: instrumentele cu coarde, percuţia, corul, toate au sunat impecabil. Vocea <em>Safei Heraghi</em> a contribuit la atmosferă şi a fost un element important al întregului show. O altă chestie pe care am remarcat-o în timp ce cântau a fost că cei din orchestră erau foarte încântaţi de ceea ce făceau - nu ştiu câţi din ei au mai cântat la un festival de metal, iar tipii de la percuţie, care băteau în tobe şi timpane, păreau cei mai băgaţi în priză. Până la final publicul a fost într-o stare de linişte şi calm, iar când cântarea s-a terminat, au explodat aplauzele binemeritate!</p>
<p>A urmat apoi o pauză mai lungă - sincer, nu-mi amintesc ce-am făcut, dar cu siguranţă am ajuns pe la merch, pentru că îmi amintesc că n-am mai găsit să cumpăr hanoracul oficial pe măsura mea - da, ştiu, câteodată sunt nehotărât.</p>
<p>Dar după ce ne-am plimbat pe acolo prin zonă, am plecat (nu prea departe) la <em>Hall of Fame</em> unde trebuiau să se dea în spectacol britanicii de la <em>Conjurer</em>. Şi am avut parte de prima coadă, pentru că sunt atât de buni încât multă lume voia să-i vadă - asta e una din experienţele pe care le ai la Roadburn. Dar povestea nu e aşa simplă: când ne-am apropiat de sală, am văzut dintr-un hol că era lume la rând, numai că nu ne-am gândit că e atât de multă. Coada se întindea pe vreo 100-150m şi ieşea afară din clădire. Numai că lumea nu era stresată. Chiar s-au făcut glumiţe şi s-au aprins discuţii între necunoscuţi (unii din spatele nostru au discutat o bucată în engleză, ca până la urmă să-şi dea seama că erau amândoi olandezi!) şi după vreo 20 de minute de aşteptare am reuşit şi noi să intrăm la scenă. Iar acolo era nebunie: băieţii din formaţie dădeau tot ce puteau, iar publicul era pe măsură, sala fiind încinsă la propriu. Încet-încet am reuşit să ma strecor până pe la mijlocul sălii, de unde am savurat cam 20-25 de minute de post-metal/sludge şi am dat din cap şi din mâini ca toată lumea din jur.</p>
<p>Cu puţin înainte de a ajunge la <em>Conjurer</em>, organizatorii au anunţat prin aplicaţia TimeSquare că la <em>Ladybird Skatepark</em> vor cânta <em>Morne</em>, un mini-show surpriză pentru cei interesaţi. Iar eu eram interesat! Şi mai frumos era că acest skatepark era la doi paşi de <em>Hall of Fame</em>, aşa că imediat ce au terminat englezii, am mers acolo. A fost prima oară când am văzut un concert într-o sală de skateboarding şi a fost interesant. Scena era pusă undeva lângă un perete, iar mixerul în mijlocul sălii, pe una din platformele de pe care se dau boarderii. Publicul stătea între toate platormele şi &ldquo;half-pipe&rdquo;-urile din sală, fiecare cum putea mai bine. După vreo 10 minute de soundcheck, americanii au dat drumul la cântare. Puţin câte puţin s-a adunat mai multă lume şi atmosfera s-a pus la punct. Au cântat piese de pe ultimul lor album, &ldquo;To the Night Unknown&rdquo;, cel puţin atât timp cât i-am văzut noi. Şi nu am stat foarte mult (poate 20-25 de minute), pentru că trebuia să mai ajungem şi în alte locuri.</p>
<p>Adică înapoi la <em>Koepelhal</em> să-i vedem pe <em>Thou</em> împreună cu <em>Emma Ruth Rundle</em>. Şi aici am avut parte ceva coadă, chiar dacă sala e foarte încăpătoare, dar am reuşit să intrăm fără prea mari probleme. Concertul era deja început, dar nu de multă vreme. Ce am auzit a fost foarte interesant/dubios. Pentru cine a ascultat ambii artişti e oarecum uşor de înţeles de ce a fost dubios: sludge-ul greu al celor de la <em>Thou</em> combinat cu vocea şi riff-urile (sau mai bine spus melodiile) <em>Emmei Ruth Rundle</em> au sunat interesant şi neaşteptat de bine. Publicul a apreciat foarte mult combinaţia, având în vedere aplauzele de după fiecare piesă.</p>
<p>După ei am piedut (din păcate) concertul <em>Pijn</em>, la care aş fi vrut să ajung, dar am preferat să merg în 013 pentru <em>At The Gates</em>, să prind un loc cât mai bun. În drum spre sală ne-am mai oprit puţin şi am îmbucat ceva.</p>
<p>În 013 deja se adunase ceva lume, dar era de aşteptat, pentru că era vorba de suedezii care au pus mâna la inventarea melodic death metal-ului. Pentru mine era deja a 3-a oară când îi vedeam, dar prima nu se pune că s-a auzit foarte prost. Un alt motiv pentru care voiam să-i văd era că toate proiecţiile video şi grafica au fost realizate de <em>Costin Chioreanu</em>, amicul nostru. Chiar când am ajuns în sală am mers să-l salut, deşi am văzut că era pus pe treabă.</p>
<p>Oricum, să trecem la povestit concertul: primele riff-uri au scos un &ldquo;uuuuuu&rdquo; din parte publicului, pentru că tipii au început cu un cover la piesa &ldquo;Red&rdquo; a bunicilor prog <em>King Crimson</em>, o surpriză totală pentru toată lumea. Au continuat apoi cu piese de pe &ldquo;At War with Reality&rdquo;, apoi de pe clasicele lor &ldquo;Slaughter of the Soul&rdquo; şi &ldquo;The Red in the Sky is Ours&rdquo;. Apoi ne-au mai dat un &ldquo;pumn&rdquo; în gură cu <em>Kyaanisqatsi</em>, a lui Philip Glass, piesă pe care au colaborat cu <em>Anna van Hauswolff</em>. După care au mai dat câteva clasice, pe care n-am putut să mă abţin şi m-am băgat direct în moshpit-ul care se formase în faţa scenei. Şi apoi am mai avut parte de o supriză: ATG cântând doom metal! Şi nu oricum, ci în compania lui <em>Matt Pike</em> (Sleep, High On Fire), piesa fiind &ldquo;The Tempter&rdquo; de la <em>Trouble</em>, una din primele formaţii de doom metal.</p>
<p>Dar surprizele nu s-au terminat aici. Show-ul a continuat cu &ldquo;Daggers of Black Haze&rdquo; şi &ldquo;The Mirror Black&rdquo;, de pe ultimul album, piese pe care le-au cântat împreună cu <em>Rob Miller</em> (Amebix, Arktau Eos) şi <em>Jo Quail Quartet</em>. Cu Jo Quail au mai colaborat la încă doua piese: &ldquo;The Scar&rdquo; de pe bătrânul &ldquo;The Red in the Sky is Ours&rdquo; şi &ldquo;Der Widerstand&rdquo; de pe &ldquo;To Drink from the Night Itself.&rdquo;</p>
<p>Şi la final de tot am avut un fel de bis, cu care s-a terminat concertul, &ldquo;To drink from the night itself&rdquo; şi &ldquo;The night eternal&rdquo;.</p>
<p>Ce să spun? Ca fan al lor am fost foarte impresionat de show şi toate colaborările au fost surprinzătoare pentru mine. Totul a sunat legat şi impecabil, iar partea vizuală a fost pe măsura întregului show.</p>
<p>Şi cam asta a fost a doua zi (abia!). După suedezi n-am mai fost interesaţi de nimic şi oricum eram morţi de oboseală, aşa că am decis să ne îndreptăm spre patul nostru.</p>
<h2 id="a-treia-zi">A treia zi</h2>
<p>Într-un fel sau altul la un moment dat ne-am hotărât - sau s-a nimerit cu programul trupelor pe care voiam să le vedem - că ultimele două zile o să stăm numai la 013/Green Room. Asta pentru că eram începători în ale festivalului şi nu ne-am apucat să experimentăm prea mult - o vom face la alte ediţii.</p>
<p>Era sâmbătă şi ne-am plimbat mai mult prin Eindhoven, pentru că prima trupă pe care am vrut să o vedem era programată destul de târziu.</p>
<p>Pe la 16:10-15 am ajuns în Tilburg şi am mers direct la 013 în sala mare, pentru că urma să văd una din formaţiile mele favorite de la festival: <em>Sumac</em>! Era prima oară când urma să-l văd pe Aaron Turner (ex-<em>Isis</em>), unul din eroii mei muzicali. Şi bineînţeles că nu am fost deloc dezamăgit. Au cântat doar patru piese, trei din ele de pe ultimul album, &ldquo;Love In Shadow&rdquo;. Au sunat masiv!! Nu ştiu cum să explic mai bine - trebuia să fii acolo ca să înţelegi. Toate instrumentele au fost super bine &ldquo;tunate&rdquo; şi au colaborat la lovirea creierelor noastre cu frecvenţe foarte joase. Am stat în faţă, aproape de scenă şi am savurat din plin show-ul. La final pe scenă a apărut un tip cu chitară bass care s-a alăturat trupei şi au cântat o piesă luuuungă care a sunat genial de bine. După concert am căutat pe net şi am văzut că era vorba de <em>Caspar Brötzmann</em>, chitarist german care o arde cu treburi experimentale metalice. S-a văzut/simţit din plin treaba asta în piesa improvizată pe scenă şi a fost tare când ne-au rupt maţele cu bass-ul super jos!</p>
<p>Următoarea formaţie pe care aş fi vrut să o văd era <em>Morne</em>, dar îi văzusem deja în concertul surpriză de la <em>Ladybird Skatepark</em>, aşa că nu ne-am mai deplasat la <em>Koepelhal</em>.</p>
<p>În sala mare din <em>013</em> au urmat apoi <em>Cave In</em>, pe care voiam să-i văd. Anul trecut au avut un concert acustic &ldquo;surpriză&rdquo;, ca tribut pentru fostul lor bassist <em>Caleb Scofield</em>, decedat în urma unui accident. Anul acesta au venit în formulă completată la bass cu <em>Nate Newton</em> (Converge). Am stat şi la ei în faţă şi au sunat destul de bine, dar nu m-au afectat prea mult, stilul lor nefiindu-mi pe plac 100%. Eram doar curios cum sunt în concert.</p>
<p>După ei ni s-a făcut puţin foame şi am mai ieşit afară prin zonă să ne alimentăm puţin. Cred că am luat şi nişte bere&hellip;</p>
<p>Apoi ne-am întors în sală, pentru că ştiam sigur că o să fie full: urmau headliner-ii headliner-ilor: <em>Sleep</em>. Şi chiar aşa a fost: sala arhiplină! Ne aşezasem pe treptele din spatele sălii şi am stat cuminţi cât timp s-a adunat lumea, ascultând înregistrarea transmisiei NASA din timpul aselenizarii Apollo 11 - intro-ul pentru somniferi. Apoi au venit pe scenă cei trei care au dat start-ul stoner doom-ului în anii &lsquo;90. Şi am avut parte de primul lor concert, <em>Sleep&rsquo;s Holy Mountain</em>, în care au cântat albumul cu acelaşi nume de la un capăt la altul, urmat de &ldquo;Dopesmoker&rdquo; (o versiune mai scurtă) şi &ldquo;The Clarity&rdquo;. A fost de vis! Deşi muzica lor nu e foarte agitată, publicul a fost încontinuu pus în mişcare de groove-ul nebun şi de ritmul lent. Din când în când mai vedeam pe cineva care risca şi trăgea câte un fum de iarbă, deşi e interzis. Americanii de pe scenă au fost super brici, sunetul a fost genial, iar starea generală indusă de muzica lor a băgat lumea în transă. Totul a durat două ore, iar la sfârşit nu se mai terminau aplauzele, lumea parcă fiind nesatisfăcută cu un concert atât de &ldquo;scurt&rdquo;&hellip; dar ce să vezi? Mai urma să fie un show şi ziua următoare, aşa că încet-încet s-a liniştit atmosfera şi am plecat.</p>
<p>De data asta am plecat spre hotel, în Eindhoven, cu trenul, autobuzul urmând să ajungă peste o oră şi nu aveam chef să mai aşteptăm în frig.</p>
<h2 id="ultima-zi">Ultima zi</h2>
<p>Duminică urma să înceapă mai târziu pentru noi, pentru că prima trupă pe care voiam să o vedem era programată după 16:00. De dimineaţă am luat-o pe jos prin oraş, prima dată oprindu-ne la &ldquo;Lucifer Coffee&rdquo; să bem cafeaua zilnică. Apoi am luat micul dejun la hotel şi ne-am mai plimbat puţin.</p>
<p>În jur de 16:00 am ajuns la 013 să începem ultima zi de concerte cu nebunii de la <em>Daughters</em>. Formaţia era nouă pentru mine. I-am ascultat doar după ce am văzut recomandările pe grupul de facebook <em>Roadburners</em>, dar mi-au plăcut din prima. Însă show-ul a fost cu totul surprinzător: au început tare cu nebunia lor de sound, iar vocalistul <em>Alexis Marshall</em> şi-a făcut de cap în toate felurile. În start s-a limitat să danseze haotic pe scenă, dar încet-încet ne-a arătat ce poate intrând în public, ca apoi să-l vedem pe unul din barurile din lateralul sălii. Apoi a pornit să-şi rupă hainele şi să se automutileze lovindu-se cu microfonul în frunte şi în piept, apoi dându-şi pumni, ca spre final să ajungă să-şi scoată cureaua şi să se lovească pe spate. În tot timpul ăsta a cântat împreună cu trupa, iar publicul s-a mişcat încontinuu, după fiecare piesă aplaudând cu frenezie.</p>
<p>Între timp Andreea se retrăsese în <em>Green Room</em>, aşa că am mers şi eu să văd care e treaba. Acolo am descoperit o trupă interesantă, <em>Stuck In Motion</em>, care suna a &rsquo;70s rock şi nu se ascundeau să o arate. De la instrumentaţie, stil muzical şi îmbrăcăminte, totul arăta de parcă ne întorsesem în perioada hippie. Iar asta n-a fost un lucru rău. Băieţii suedezi m-au prins şi n-am plecat din sală până nu au terminat de cântat, iar pe parcurs am avut multe momente în care mă gândeam că probabil taică-meu ar fi fost foarte încântat să-i vadă.</p>
<p>Imediat după ei ne-am întors în sala mare, unde era un nou concert <em>Thou</em>, de data asta cântând &ldquo;tradiţional&rdquo; sludge/doom/post-metalul lor. Crea că era a patra lor reprezentaţie la festival, după alte trei cu colaborări şi cu încercări acustice, dar publicul nu părea plictisit de ei. În faţa scenei am văzut agitaţie, dar noi am stat ceva mai în spate şi am savurat cu o bere în mână spectacolul.</p>
<p>Spre final n-am mai stat în sala mare şi am mers repede în <em>Green Room</em> să-i văd pe neozeelandezii de la <em>Ulcerate</em>, care cu două zile înainte fuseseră şi în Bucureşti. Am stat la ei cam jumătate de oră, timp în care am facut headbanging cu restul publicului pe demenţa lor de tech-death care suna foarte clar şi bine legat.</p>
<p>Motivut &ldquo;fugii&rdquo; mele înapoi în <em>013</em> în sala mare au fost <em>Old Man Gloom</em>, pe care îi vedeam pentru prima oară şi care au venit cu tipicul &ldquo;wall of sound&rdquo; american. Am savurat fiecare moment la 10m de scenă, aproape de Aaron Turner şi sunetul foarte &ldquo;sludgy&rdquo; al chitării lui. Nu cred că sunt în stare să explic ce am simţit, pentru că am fost ca în transă. A fost interesant şi faptul că la voce/bass în formaţie a venit Stephen Brodsky, colegul din <em>Cave In</em> al lui <em>Caleb Scofield</em>, cel pe care l-au tot rememorat în ultimul an, după decesul într-un accident. Oricum, de la un capăt la altul (deşi nu până la final) mi-au plăcut foarte mult. Din păcate n-am stat chiar până la sfârşit - şi pe de o parte regret - pentru că a trebuit să fug din nou în <em>Green Room</em>.</p>
<p>Pentru că acolo urmau să fie <em>Bossk</em> cu show-ul special în care cântau de la un capăt la altul albumul <em>Audio Noir</em>. Când am ajuns nu era chiar ocupată sala, pentru că nu erau aşa mulţi nebuni care să renunţe la OMG pentru Bossk, ceea ce m-a ajutat să mă plasez foarte bine în mijlocul sălii. Până au venit englezii pe scenă, însă, sala se umpluse la refuz şi începeam să simt căldura. Iar când au început n-am mai ştiut nimic. Pur şi simplu m-am lăsat dus de atmosfera din jur şi am dat din cap şi m-am mişcat pe ritmuri odată cu formaţia şi cu toată lumea din jur. Din nou a fost un concert la care sunetul a fost perfect şi din nou la final parcă nu-mi venea să cred că s-a terminat&hellip;</p>
<p>Şi ca să nu termin cu jalea, revin şi la regretul legat de <em>Old Man Gloom</em>. Sau mai bine spus de momentul <em>Zozobra</em>: după ce am ieşit din Green Room şi m-am întâlnit cu Andreea, mi-a spus că ea rămăsese până la final în sala mare şi la un moment dat pe scenă a venit <em>Jacob Bannon</em> (Converge), cu care formaţia a cântat nişte piese mai rapide. După festival am mai aruncat un ochi pe net, ocazie cu care am văzut că fusese vorba de cinci piese Zozobra, din care una au cântat-o cu tobarul lor JR Connors şi trei cu Bannon la voce.</p>
<p>După Bossk, ne-am întors înapoi în <em>013</em>, unde au revenit <em>Sleep</em> cu al doilea concert. De data asta au cântat ultimul album, <em>The Sciences</em>, completând experienţa cu mai vechile <em>Holy Mountain</em>, <em>Dragonaut</em> şi <em>Cultivator</em>. Ca şi în ziua precedentă sala era plină ochi şi lumea super încântată de americani. Din păcate eram atât de obosiţi încât am hotărât să mai ieşim puţin la aer şi nu ne-am mai întors.</p>
<p>Ieşind afară am stat puţin la poveşti şi ne-am hotărât că nu mai mergem la <em>Sleep</em>, dar am zis să intrăm puţin în <em>Patronaat</em>, pentru că ar fi fost ultima noastră şansă să vedem acolo un show. Iar acolo era deja aproape full, pentru că urmau francezii post-hardcore de la <em>Birds In Row</em>. Mi-a plăcut energia &ldquo;puştilor&rdquo;, iar publicul a reacţionat aşa cum trebuia la ei. Cred că am stat vreo 15-20 de minute să-i vedem şi apoi ne-am retras obosiţi, dar în acelaşi timp mulţumiţi&hellip;</p>
<p>Am plecat spre gară apoi, dar nu înainte de a ne lua la revedere de la festival, întorcându-ne la propriu spre <em>013</em> şi <em>Het Patronaat</em> şi făcând semn cu mâna.</p>
<h2 id="experienţele">Experienţele</h2>
<p>O, wow! Am reuşit să termin de scris (am început după patru luni de la festival și am terminat la aproape un an!) Mi-a fost destul de greu şi probabil se simte şi din felul în care am scris. A fost greu pentru că Roadburn nu e un festival simplu şi pentru că am avut un volum mare de informaţii de procesat, având în vedere câte formaţii şi câte concerte au fost. Şi încă n-am fost la toate formaţiile la care îmi propusesem, chiar dacă ştiam că aşa o să se întâmple. Pe lângă asta, n-am apucat aproape deloc să mă bucur de ceva nou sau de vreo surpriză, pentru că am încercat să fim fix la formaţia X sau Y, dar experimentarea o lăsăm pe o ediţie viitoare. Roadburn e într-adevăr un festival care se experimentează şi cu care te obişnuieşti cu timpul.</p>
<p>Toată călatoria noastră a fost un şir de experienţe noi, atât la concerte cât şi înafara lor, iar pe unele din ele vi le povestesc aici cât mai pe scurt.</p>
<p><em>Weeeeeed!</em> Bineînţeles că ajungând în Olanda, una din experienţele pe care nu voiam să le ratăm a fost marijuana. Faza mişto e că a trebuit să încercăm ceva &ldquo;de mâncat&rdquo;, pentru că Andreea nu fumează. Aşa că am mers şi am cumpărat două &ldquo;cookies&rdquo;, cu care ne-am făcut praf! Asta pentru că cei care ne-au explicat cum să le mâncăm nu şi-au dat seama cât de începători suntem, iar noi n-am ştiut ce doză urma să băgăm în noi. Una peste alta, eu am avut un &ldquo;trip&rdquo; de zile mari ascultând <em>Yob</em>, iar Andreea a avut şi ea partea ei de &ldquo;high&rdquo; şi şi-a promis că nu mai încearcă niciodată.</p>
<p>Apoi, legat de festival, o chestie mişto sunt &ldquo;special shows&rdquo;, concerte neanunţate cu unele din formaţiile de la festival şi care ajung să fie &ldquo;obiecte de colecţie&rdquo; pentru cei care le prind. Anul ăsta au fost câteva, unul singur din ele prinzându-l şi eu - cel cu Morne. Însă cel mai tare a fost cel cu <em>Thou</em> şi invitaţii (Emma Ruth Rundle, Nate Newton), în care au cântat numai cover-uri <em>Misfits</em>, show despre care lumea n-a încetat să discute nici după o lună pe grupul de facebook.</p>
<p>Înainte de a ajunge la festival, un tip indian postase pe grup că vine din India pentru prima dată. Intrând pe profilul lui am observat că e chitarist la o formaţie de sludge metal, <a href="https://dirgeindia.bandcamp.com/"><em>Dirge</em></a>, pe care am ascultat-o şi care mi-a şi plăcut, aşa că le-am cumpărat albumul. Ajunşi la festival, mi-am zis că dacă îl văd pe tip o să merg să-l salut. Şi ce credeţi? A doua zi, umblând prin zona de merch, l-am văzut. Am făcut un pas spre el şi l-am luat la întrebări, în sensul că am stat puţin la poveşti. Apoi, pe parcursul festivalului, ne-am tot întâlnit şi am schimbat impresii. Nice guy. Pe lângă asta, are gusturi foarte bune când vine vorba de muzică, deci pot spune că mi-am făcut un prieten nou.</p>
<p>O chestie care ne-a ajutat a fost să luăm la noi dopurile de urechi. Având în vedere că toate concertele au avut loc în săli (mai mici sau mai mari), sunetul avea să fie puternic şi multă lume sugera pe grupul de facebook să fim dotaţi cu aşa ceva. Noi am avut o pereche de &ldquo;Alpine Partyplug&rdquo; (Andreea) şi o pereche de &ldquo;Flare Audio Isolate&rdquo; (eu). Nu pot spune decât atât: merită din plin! Ambele perechi sunt foarte ok la filtrat sunetul, iar în momentul în care le scoteam în timpul concertelor ne dădeam seama cât de mult ne ajută. Pentru oricine merge la concerte, sunt binevenite.</p>
<p>Pe tot parcursul festivalului am avut parte de expoziţia de grafică &ldquo;Full Bleed&rdquo; organizată de <em>BRLSQ of North America</em>, unde au expus şi au lucrat live mai mulţi artişti cunoscuţi în lumea metal pentru coperţile de albume, desene pe tricouri şi alte asemenea. Printre ei l-am avut pe Jacob Bannon de la Converge (da, din nou el) care a lucrat non-stop şi care era foarte prietenos cu toţi cei curioşi. Noi doar am aruncat câte o privire, nevrând să-l deranjăm inutil. De la el am cumpărat un sticker pe care am plătit 1€, chestie care m-a distrat oarecum (nu ştiu de ce). Însă artistul care ne-a plăcut cel mai mult de acolo şi pe care Andreea l-a urmărit zilnic, a fost <a href="https://www.instagram.com/maraldart/">Marald van Haasteren</a>. Majoritatea desenelor lui sunt inspirate din natură, cu o clară tentă psihedelică - culori aprinse, detalii la maxim. Mi s-a părut interesant că tipul avea o pasăre moartă cu o aripă întinsă, pe care a pictat-o în cel mai mic detaliu timp de trei zile. Andreea chiar l-a întrebat dacă se poate concentra cu atâta lume în jur, iar răspunsul lui a fost că da şi că chiar îi place ca oamenii să vadă modul lui de lucru. - Andreea?</p>
<p>Acum la final o să vorbesc şi despre mâncare. Olandezii nu sunt cunoscuţi ca gurmanzi - cel puţin eu n-am auzit - dar mi-au plăcut diverse chestii. La festival au fost nişte rulote cu tot felul de chestii interculturale, să le zicem: pizza, burgeri, cartofi prăjiţi, etc. Abia aşteptam, însă, să încerc celebrul &ldquo;El Chupacabre&rdquo; de la <em>Seitan Chefs</em>, pe care îl tot lăudau nebunii de pe <em>Roadburners</em> pe facebook. E un kapsalon (un gen de mâncare fast-food din Olanda) numai cu ingrediente vegetale, dar foarte aromat şi picant, numai bun de făcut poftă de bere! Şi chiar l-am apreciat. Am luat de două ori şi de fiecare dată ne-am lins pe degete!</p>
<p>Şi un alt loc care ne-a plăcut a fost <em>De Pannekoekenbakker</em>. Eu îl văzusem întâmplător când am trecut pe nişte străduţe prin centru în Tilburg într-una din zile, dar nu-mi era foame, aşa că n-am intrat. Însă duminică, în ultima zi, ne luase foamea pe la prânz şi ne-am nimerit să fim prin zonă, aşa că am intrat. Primul lucru pe care l-am văzut a fost o masă mare cu metalişti de jur împrejur şi nişte familii liniştite cu copii pe lângă. Ne-am aşezat la masă şi am fost serviţi de o puştoaică de liceu foarte amabilă. În meniu aveau două tipuri de clătite: cu brânză şi chestii mai serioase şi desert. Am luat câte una din fiecare: una cu brânză şi şuncă şi una cu ciocolată, ceva fructe şi frişcă (parca!?). Chestiile astea au fost monstruoase. Ne-am felicitat apoi pentru că am luat numai două, pentru că erau mari. De fapt erau un fel de pizza, numai că în loc de &ldquo;pâine&rdquo; aveau clătită şi nu erau cu sos de roşii. După câte o limonadă sănătoasă - parcă eu am băut bere?! - ne-am luat la revedere şi am mers înapoi la concerte.</p>
<p>Iar de restul, am fost încântaţi de curăţenia generală din oraşe, de linişte şi de ordine în general, dar mai ales în arhitectură. Cu siguranţă ne întoarcem la Roadburn!</p>

		</div>

		<div class="post-tags">
			
				
					<nav class="nav tags">
							<ul class="flat">
								
								<li><a href="/tags/at-the-gates">At The Gates</a></li>
								
								<li><a href="/tags/birds-in-row">Birds In Row</a></li>
								
								<li><a href="/tags/bossk">Bossk</a></li>
								
								<li><a href="/tags/cave-in">Cave In</a></li>
								
								<li><a href="/tags/conjurer">Conjurer</a></li>
								
								<li><a href="/tags/crippled-black-phoenix">Crippled Black Phoenix</a></li>
								
								<li><a href="/tags/daughters">Daughters</a></li>
								
								<li><a href="/tags/emma-ruth-rundle">Emma Ruth Rundle</a></li>
								
								<li><a href="/tags/great-grief">Great Grief</a></li>
								
								<li><a href="/tags/heilung">Heilung</a></li>
								
								<li><a href="/tags/igor-cavalera">Igor Cavalera</a></li>
								
								<li><a href="/tags/jo-quail-quartet">Jo Quail Quartet</a></li>
								
								<li><a href="/tags/mono">Mono</a></li>
								
								<li><a href="/tags/morne">Morne</a></li>
								
								<li><a href="/tags/old-man-gloom">Old Man Gloom</a></li>
								
								<li><a href="/tags/petbrick">Petbrick</a></li>
								
								<li><a href="/tags/sleep">Sleep</a></li>
								
								<li><a href="/tags/stuck-in-motion">Stuck In Motion</a></li>
								
								<li><a href="/tags/sumac">Sumac</a></li>
								
								<li><a href="/tags/temple-fang">Temple Fang</a></li>
								
								<li><a href="/tags/thou">Thou</a></li>
								
								<li><a href="/tags/throane">Throane</a></li>
								
								<li><a href="/tags/tryptikon">Tryptikon</a></li>
								
								<li><a href="/tags/ulcerate">Ulcerate</a></li>
								
								<li><a href="/tags/zozobra">Zozobra</a></li>
								
							</ul>
					</nav>
				
			
		</div>
		</div>
	<div class="footer wrapper">
	<nav class="nav">
		<div> ©2020 Toate articolele de pe site sunt originale. |  <a href="https://github.com/vividvilla/ezhil">Ezhil theme</a> | Built with <a href="https://gohugo.io">Hugo</a></div>
	</nav>
</div>




</body>
</html>
